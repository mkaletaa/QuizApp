[
  {
    "title": "wstęp",
    "data": [
      {
        "type": "Text",
        "value": "Cala filozofia zadań z obwodami polega na wyznaczeniu równań prądowych, napięciowych i wyliczeniu niewiadomych z takiego układu równań. Najczęściej po drodze należy wykorzystać jeszcze prawo Ohma. Tak więc przydadzą się oba prawa Kirchhoffa i znajomość algebry liniowej. Stosując napięciowe prawo Kirchhoffa ważna jest umiejętność określenia ile jest oczek na schemacie i gdzie one są, bo coś, co może na pierwszy rzut oka wyglądać jak oczko nie zawsze nim jest.<br></br>Podczas wyznaczania oczek ignorujemy gałęzie, na których znajdują sie niezależne źródła prądu, czyli strzałki w podwójnym kółku."
      },
      {
        "type": "Image",
        "value": "https://i.postimg.cc/JhTKcqjT/oczko.png",
        "props":{"description":"Mamy tu dwa oczka"}
      },
      {
        "type": "Text",
        "value": "Dla każdego z tych oczek rysujesz umowny kierunek przepływu prądu. Nie ma znaczenia, w którą stronę to zaznaczysz. W jednym oczku może być zgodnie z ruchem wskazówek zegara, w drugim przeciwnie albo w obu może być tak samo. No i zapisujesz dla każdego z nich po jednym równaniu napięciowym w oparciu o drugie prawo Kirchhoffa. To, czy postawisz znak plusa czy minusa zależy od zwrotu strzałki napięcia i przyjętego kierunku obieugu prądu w oczku. Jeśli są one takie same, to dajesz plusa, a jak przeciwne, to minusa. Zwrot strzałki napięcia jest zawsze przeciwny do zwrotu prądu gałęziowego <i>i</i>."
      },
      {
        "type": "Image",
        "value": "https://i.postimg.cc/85pcDR3V/obieg.png",
        "props": { "description": "strzałka napięcia jest przeciwnego zwrotu co strzałka prądu gałęziowego"}
      },
      {
        "type": "Text",
        "value": "Dla powyższego rysunku przy U postawimy znak plusa, bo zwrot strzałki napięcia jest taki sam, co kierunek przyjętego przez nas obiegu prądu w oczku zaznaczonego pomarańczową strzałką. <br></br>Zapisujesz też równania prądowe dla węzłów wykorzystując pierwsze prawo Kirchhoffa. Jeśli chodzi o węzły, tutaj już nie stosujesz triku z ignorowaniem gałęzi. Jeśli nie wiesz ile równań masz zapisać, to pamiętaj, że ma być ich tyle samo, co niewiadomych."
      }
    ]
  },
  {
    "title": "zadanie z kolokwium",
    "data": [
      {
        "type": "Image",
        "value": "https://i.postimg.cc/qR7qMXTx/image.png",
        "props": { "orientation": "horizontal" }
      },
      {
        "type": "Text",
        "value": "Rysujemy kierunek przepływu prądu dla każdego z oczek (oczywiście są ich tu dokładnie dwa), zaznaczamy węzły A i B i określamy dla nich prądy wpływające i wypływające."
      },
      {
        "type": "Image",
        "value": "https://i.postimg.cc/2jsWTMmp/oczko.png",
        "props": { "orientation": "horizontal" }
      },
      {
        "type": "Text",
        "value": "Do węzła A wpływa prąd i<sub>z1</sub>, a wypływają i<sub>1</sub>, i<sub>2</sub>, i<sub>4</sub>. Do węzła B wpływają prądy i<sub>2</sub>, i<sub>4</sub>, i<sub>z2</sub>, a wypływa i<sub>3</sub>. Na mocy pierwszego prawa Kirchhoffa:"
      },
      {
        "type": "Math",
        "value": "`i_{z1}-i_1-i_2-i_4=0`"
      },
      {
        "type": "Math",
        "value": "`i_{z2}+i_2+i_4-i_3=0`"
      },
      {
        "type": "Text",
        "value": "Teraz można podstawić liczby za i<sub>z1</sub> i i<sub>z2</sub>. Finalnie równania prądowe wygladają tak:"
      },
      {
        "type": "Math",
        "value": "`2-i_1-i_2-i_4=0`"
      },
      {
        "type": "Math",
        "value": "`5+i_2+i_4-i_3=0`"
      },
      {
        "type": "Text",
        "value": "Teraz korzystając z drugiego prawa Kirchhoffa zbudujemy kolejne dwa równania, odpowiednio dla górnego i dolnego oczka:"
      },
      {
        "type": "Math",
        "value": "`-e + U_{R2}-U_{R4}=0`"
      },
      {
        "type": "Math",
        "value": "`e - U_{R3}+U_{R1}-U_{R2}=0`"
      },
      {
        "type": "Text",
        "value": "Nie wiemy ile wynoszą napięcia oporników, ale znamy ich rezystancje i na podstawie prawa Ohma możemy napisać:"
      },
      {
        "type": "Math",
        "value": "`U_{R1}=i_1*R_1, U_{R2}=i_2*R_2, U_{R3}=i_3*R_3, U_{R4}=i_4*R_4`"
      },
      {
        "type": "Text",
        "value": "Po podstawieniu i<sub>n</sub>R<sub>n</sub> za U<sub>n</sub> oraz po wstawieniu znanych z treści zadania wartości liczbowych w miejsce R oraz e, nasze dwa równania napięciowe przybierają następującą postać:"
      },
      {
        "type": "Math",
        "value": "`-10 + 2i_2 - 4i_4 = 0`"
      },
      {
        "type": "Math",
        "value": "`10 - 3i_3 + i_1 - 2i_2 = 0`"
      },
      {
        "type": "Text",
        "value": "Razem z dwoma równaniami prądowymi tworzą układ czterech równań z czterema niewiadomymi i1, i2, i3 oraz i4. Rozwiązanie tego układu to już czysta matematyka, więc nie będę tego robił. Zapiszę tylko rozwiązanie. Jak wynik wyjdzie ujemny, to <b>nie</b> znaczy, że jest błędny."
      },
      {
        "type": "Math",
        "value": "`i_1=51/16; i_2=7/8; i_3 = 61/16; i_4 = -33/16`"
      },
      {
        "type": "Text",
        "value": "Pamiętaj, że bardziej skomplikowane układy równań możesz rozwiazać metodą wyznacznikową."
      }
    ]
  }
]
